---
id: 987
title: 'Планински преход &#8211; екипировка'
date: 2017-06-21T12:03:14+00:00
author: panev
layout: post
guid: https://www.panevinfo.eu/blog/?p=987
permalink: '/%d0%bf%d0%bb%d0%b0%d0%bd%d0%b8%d0%bd%d1%81%d0%ba%d0%b8-%d0%bf%d1%80%d0%b5%d1%85%d0%be%d0%b4-%d0%b5%d0%ba%d0%b8%d0%bf%d0%b8%d1%80%d0%be%d0%b2%d0%ba%d0%b0.html'
wp_review_location:
  - bottom
wp_review_desc_title:
  - Резюме
wp_review_color:
  - '#1e73be'
wp_review_fontcolor:
  - '#555555'
wp_review_bgcolor1:
  - '#e7e7e7'
wp_review_bgcolor2:
  - '#ffffff'
wp_review_bordercolor:
  - '#e7e7e7'
wp_review_user_review_type:
  - star
tie_views:
  - "365"
image: /wp-content/uploads/2017/06/planina-1.jpg
categories:
  - България
  - Планински преходи
---
<h2 style="text-align: center;">
  Планински преход &#8211; екипировка
</h2>

Планински преход &#8211; в пешеходната туристическа практика се налага изполэването на екипировка, по-различна от тази, присъща на всекидневието – дрехите и съоръженията за планинарство са съобразени с особеностите на климата и разнообразния релеф във високата планина.

**Общи правила**

Изискване за екипировката и съоръженията: удобни и леки, здрави и надеждни, непромокаеми и топлозадържащи.

Основен багаж: Да се приготви всичко полезно, да се вземе най-необходимото.

Допълнителен багаж: Първо: ако има сили, второ: ако има място.

Маса на раницата: Да съответства на възможностите на туриста. При продължителни преходи е непрепоръчително да надвишава 27 кг за мъжете и 18 – за жените. Нормата е индивидуална.

Дрехите: желателно е да са от естествени материали – кожа, памук, вълна. Това е особено необходимо за тези дрехи, които имат контакт с кожата на туриста.

Трикотажните дрехи не са ветроупорни – турист и с повече от един пуловер може да изпитва студ, ако е подложен на силен вятър. Желателно е връхните дрехи да са от плат. Още по-добре е платът да е промазан, за да е устойчив на влага и дъжд.

Забележка: буквите **З** и **Н** по-долу указват съответно задължителната или необходима екипировка за зимни и за преходи свързане с бивакуване.

екипировка

<h3 style="text-align: center;">
  Планински преход &#8211; екипировка индивидуална
</h3>

<img class="size-thumbnail wp-image-988" src="https://www.panevinfo.eu/wp-content/uploads/2017/06/ekipirovka-150x150.jpg" alt=" Екипировка за планински преходи през лятото" width="150" height="150" /> 

<h5 style="text-align: left;">
  Облекло за планински преход
</h5>

<li style="text-align: left;">
  обувки – удобни, с твърда подметка, над глезените, кожени, водонепромокаеми; (резервни връзки!)
</li>
  * бельо – памук, вълна (от естествени материали, за да попиват потта и да не дразнят кожата)
  * чорапи памучни &#8211; слагат се под вълнените за да попиват потта
  * чорапи вълнени &#8211; носят се и през лятото &#8211; уплътняват крака в обувката; намаляват подбиването на ходилата; ако кракът е мокър запазват топлината;
  * пуловери – по-добре два тънки, отколкото един дебел
  * поло, или риза
  * ветроупорно яке, анорак – не трикотажно яке желателно е да има гугла
  * ветроупорен панталон или гащеризон &#8211; не трикотажен, а от плат
  * гети З – през зимата не допускат влизането на сняг в обувките при газене в пъртина; през лятото предпазват от клекове, ухапвания от змии и от кал
  * шал, шапка, ръкавици – задължително и през зимата, и през лятото
  * дебело яке
  * дъждобран

##### Облекло за хижата

  * обувки – маратонки, чехли или резервните туристически обувки (ако са чисти). В повечето уважаващи себе си хижи е недопустимо влизането в спалните помещения с обувките от прехода.
  * дрехи за хижата

##### Планински преход екипировка

  * раница – 60 + 15, 75 + 15 и др. литра. Обемът зависи от продължителността и целите на похода, както и от възможностите на туриста
  * фенерче З Н
  * шише за вода Н – по добре е пластмасово, а не стъклено
  * нож Н – здрав, неръждаем туристически нож
  * слънчеви очила З – в планината ултравиолетовото лъчене е по-силно поради по-разредения въздух. През зимата снегът допълнително отразява до 75 % от светлината и е възможно да се стигне до снежна слепота или дермални изгаряния.
  * дъждобран за раница – в планината е по-важно багажът да е сух отколкото самия турист. В магазините се продават подобни дъждобрани, но може и да се импровизира, като се среже голяма полиетиленова торба от едната страна и с дъното нагоре се нахлузи върху раницата

##### Други необходими неща за планински преход

  * документи
  * пари
  * конец и игли, тел Н – необходими са при проблем с раницата – разпаряне или счупване на катарама
  * личен медицински пакет – медицински материали, необходими на всеки – марля, бинт, аспирин, аналгин, парацетамол, валидол или антистенокардин, алергозан, витамин С, мултивитамини, както и специфични медикаменти за индивидуалните заболявания на туриста.
  * личен тоалетен пакет – в т.ч.: вазелин за устни, крем за лице
  * прибори, храна Н
  * въженце (тънко и дълго) З Н
  * запалка и кибрит, свещи З Н

&nbsp;

<h3 style="text-align: center;">
  Подреждане на раницата при планински преход
</h3>

&nbsp;

Добре подредената раница прави тежестта по-незабележима, повишава настроението и способността за вървене на туриста. Комфортът при ходене е пропорционален на тежестта и удобството на раницата.

Много е важно да не се допуска безпорядък, а да се знае във всеки един момент коя вещ къде се намира. По този начин, при нужда, няма да се налага да се изсипва цялата раница.

Всичко се поставя в полиетиленови торбички. Правилото е – туристът може да е измокрен до кости, но багажът трябва да е сух.

Дрехите и плоските предмети се слагат откъм гърба

Предметите, които няма да са спешни се поставят на дъното, а нужните (ръкавици, очила, шапка, яке, дъждобран,сандвичи) се поставят отгоре или в джобовете.

Предметите с остри ръбове се поставят така, че да не пробият раницата, да не повредят други вещи или да убиват на гърба.

Тежките предмети се поставят възможно по-нависоко и по-близо до гърба

Обемистите предмети (палатка, спален чувал, стелки) могат да се закрепят извън раницата, но закрепването трябва да е надеждно, за да не паднат, да не се люлеят или тракат.

Вещи, които могат да се смачкат (маргарин), да се повредят (хляб) или да повредят другите (сирене) се поставят най-отгоре и се пакетират поотделно.

Върху раницата да не се намятат небрежно дрехи и предмети, защото лесно могат да се изгубят – особено през гора и храсти.

Преди тръгване раницата да се провери по ръбовете, шевовете и ремъците дали не е скъсана, разпрана и да се зашие.

Да се прогонят ремъците, след като раницата се напълни добре. Стегнати ремъци спират кръвообръщението, а отпуснатите – поставят раницата много ниско и неустойчиво на гърба, което е предпоставка за претриване и болки в кръста.

Когато се постави раницата, да се обърне внимание дали има нещо, което макар и слабо убива на гърба. Ако това е така, е необходимо раницата да се пренареди, защото за няколкочасов преход, ще предизвика изключителен дискомфорт, дори болка.

<h3 style="text-align: center;">
  Грижи и изисквания към обувките
</h3>

  * При закупуване на туристически обувки е необходимо да се следи те да обхващат глезена; езикът да е захванат изцяло за корпуса на обувката; дупките за връзки да имат метален обков; грайферите да са добре изразени и токът да е минимален.
  * Зимните обувки да бъдат с твърда, неогъваща се подметка за по-добро закантване и поставяне на котки.
  * Да се предвижда обувките да са с по-голям номер заради вълнените чорапи, с които ще се носят.
  * След проявата обувките веднага да се почистват.
  * Всеки сезон да се дезинфекцират със спирт.
  * Никога да не се тръгва на поход от по-висока степен на трудност с нови и неизпробвани поне няколко дни обувки.