---
id: 1305
title: Бъдещето на книгата :)
date: 2013-05-21T09:14:42+00:00
author: panev
layout: post
guid: http://panevinfo.eu/blog//?p=39
permalink: '/%d0%b1%d1%8a%d0%b4%d0%b5%d1%89%d0%b5%d1%82%d0%be-%d0%bd%d0%b0-%d0%ba%d0%bd%d0%b8%d0%b3%d0%b0%d1%82%d0%b0.html'
tie_views:
  - "166"
categories:
  - Разни
---
**2023 г.**  
Книгите се правят от специална прозрачна хартия, на която се вграждат специални микрочипове. Те позволяват да се показват 3D изображения, както и да се пуска любима песничка по време на четене. Книгата е интерактивна и директно свързана към интернет. Читателят има възможност онлайн да види колко човека четат тази книга в момента, колко са си я купили, колко &#8222;Like&#8220; е събрала, а и също да участва в гласуването на ТВ шоу, на което са поканени съответните писатели. Събралият най-малко &#8222;Like&#8220;-a писател ще бъде хвърлен в красива клетка с гладни крокодили и лъвове, а зрелището ще бъде предавано директно по системата &#8222;pay-per-view&#8220;.

<!--more-->

  
**2036 г.**  
Книгите вече са само холограми. Представляват миниатюрни устройства, които създават илюзията, че държите книга, с желаната големина и форма. Имат сензори, които скенират мозъчните ни вълни и според чувствата, настроението и желанието се генерира следващата част от произведението. Писателите са по-скоро програмисти. Ще се продават гени на автори по кибърнет. Може да си имплантирате гени на О&#8217;Хенри или Стайнбек и да станете прекрасен разказвач, или пък може да си сложите гените на автор на екстремна любовна лирика, с която да спечелите сърцето на киберпънк-принцеса или съответно на здравеняк с добавени слонски гени. 

**2045 г.**  
Реалността се слива с виртуалния свят и вече читателят може да участва в действието. Четенето губи истинския си смисъл. Информацията се имплантира директно в медиалния кортекс и от там може да пуснете приложението. Изживяванията са истински, защото се телепортирате в други вселени. Оказва се, че всяка книга е описание на съществуваща вселена. Ако четете &#8222;50 нюанса сиво&#8220; на другата сутрин се събуждате с подпухнал задник и следи от камшик. Ако си пуснете микрочипа с книгите на Пратчет, ще може да се избира дали да сте Ваймс или костенурка с пет слона на гърба си. Четири, де. Аз лично винаги си избирам Ангуа и се опипвам&#8230;

**2059 г.**  
Неизвестен писател и създател на вселени, създава книга-вирус, която експлодира и се получава Нов голям взрив&#8230; Историята започва отначало&#8230;

Няколко милиарда години по-късно  
Пещерен човек започва да дълбае върху кална плоча, създавайки първата книга в